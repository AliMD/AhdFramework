به نام خداوند بخشنده مهربان
.
پروردگارا اى رب نور حقيقى
و خداوند كرسى با رفعت
 و خداوند درياى احسان 
 و اى نازل كننده كتاب آسمانى تورات موسى (ع) 
 و انجيل عيسى (ع) و زبور داود (ع)
 و اى پروردگار سايه و آفتاب گرم
 و اى نازل كننده قرآن عظيم الشأن 
 و اى پروردگار ملايك مقرب 
 و پيغمبران و رسولان 
 پروردگارا همانا از حضرتت درخواست مى‏كنم
 به حق ذات بزرگوارت
 و به نور جمال بى‏مثالت كه عالم به آن روشن است 
 به ملك قديم و سلطنت ازليت 
 اى زنده ابدى و اى پاينده سرمد 
 از تو درخواست مى‏كنم به حق آن اسمى
 كه آسمانها و زمينها را به آن اسم نور وجود بخشيدى 
 و به آن اسمى كه تربیت دادی به آن
 اولين و آخرين اهل عالم را
 اى زنده پيش از هر زنده
 اى زنده ابدى بعد از هر زنده
 اى زنده هنگامى كه احدى زنده نبود
 اى زنده كننده مردگان
 و ميراننده زندگان عالم
 اى زنده بالذات كه غير تو خدايى نيست
 پروردگارا امام زمان ما را برسان
 هادى امت و مهدى آل محمد 
 قيام كننده به فرمان تو
 كه درود خدا بر او 
 و بر پدران پاك گوهر او باد
 از تمام مرد و زن اهل ايمان
 كه در مشرق و مغربهاى زمين هستند،
 و در صحرا و كوه
 و دریا و خشکی عالمند،
 از من‏ و پدر و مادر من
بر او درود و تحيتى فرست
.
برابر عرش خدا
و به قدر مداد كلمات حق
و آنچه كه علم خدا احصاء
و كتاب آفرينش حق احاطه بر آن نموده است
.
پروردگارا من دوباره با او پیمان میبندم،
 من در صبح همين روز
 و تمام ايامى كه در آن زندگانى می كنم
عهد و عقد او را
و بیعت با را که بر گردن من است
كه هرگز از اين عهد و بيعت برنگردم
و تا ابد بر آن ثابت قدم باشم
پروردگارا مرا قرار ده 
از انصار و ياران آن بزرگوار
و از آنان كه از او دفاع مى‏كنند
و مى‏شتابند
از پى انجام مقاصدش 
و اوامرش را امتثال
و از وى حمايت كرده
و بجانب اراده‏اش مشتاقانه سبقت ميكنند
و در حضور حضرتش بدرجه رفيع شهادت ميرسند،مرا از آنان مقرر فرما
.
پروردگارا اگر ميان من و او
مرگ كه بر تمام بندگانت قضاى حتمى قرار داده‏اى 
جدايى افكَنَد،
پس مرا از قبر برانگيز
در حالى كه كفنم را ازار خود كرده
و شمشيرم را از نيام بركشيده
و نیزه های برهنه
و لبيك گويان دعوتش را
كه بر تمام مردم شهر و ديار عالم لازم الإجابه است اجابت كنم
خدايا بنمايان به من آن جمال ارجمند را 
و آن پیشانی نورانی پسندیده را
و سرمه وصال ديدارش را به يك نگاه به ديده ام بكش
و شتاب كن در ظهورش 
و آسان گردان خروجش را
و وسيع گردان راهش را
و مرا به راه او درآور
و دستورش را نافذ گردان
و پشتش را محكم كن
و آباد گردان خدايا بدست او شهرها و بلادت را
و زنده گردان بوسيله اش بندگانت را
زيرا كه تو فرمودى
و گفته ات حق است که فرمودی:
آشكار شد فساد 
در خشكى و دريا 
بخاطر كرده هاى مردم
پس آشكار كن براى ما خدايا 
نماينده ات را و فرزند دختر پيامبرت را
كه همنام رسول تو است
تا دست نيابد به چیزی
از باطل جز آنكه از هم بدراند
و پابرجا كند حق را و ثابت كند آن را
خداوندا  بگردان آن بزرگوار را 
پناهگاهی برای بندگان ستمدیده
و ياور كسى كه 
جز تو ياورى برايش يافت نشود
و تازه كننده آن احكامى كه 
از كتاب تو تعطيل مانده
و محكم كننده آنچه رسيده
از نشانه هاى دين و آئينت 
و دستورات پيامبرت صلى اللّه عليه و آلِه
و قرارش ده خدايا
از آنانكه نگاهش دارى 
از صولت و حمله زورگويان
خدايا شاد گردان 
(دل ) پيامبرت محمد صلى اللّه عليه و آله را
به دیدار او(حضرت مهدی (ع) )
هم چنين هم كه در دعوتش از آن حضرت پيروى كرد
و رحم كن به بيچارگى ما پس از آن حضرت
اي خدا غم و اندوه دوري آن بزرگوار را برطرف گردان
به ظهورش از قلوب اين امت
و براي آرامش دل های ما به ظهورش تعجيل فرما
اينان ظهورش را دور پندارند
ولى ما كه نزديك مى بينيم
به رحمتت ای مهربانترین مهربانان
.
پس سه مرتبه بر ران راست میزنی و میگویی :
شتاب كن شتاب كن اي مولاي من اي صاحب زمان
